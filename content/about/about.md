# জামিয়ার কার্যক্রমের সংক্ষিপ্ত বিবরণ

## জামিয়াতুস সুন্নাহ
**অবস্থান:** দক্ষিণকান্দি, বাহাদুরপুর, শিবচর, মাদারীপুর, বাংলাদেশ।  

পৃথিবীর উষালগ্ন থেকে সত্য-অসত্য, হক ও বাতিলের সংঘাত চলে আসছে। মহামহিম আল্লাহ তাআলার মনোনীত বর্ম একমাত্র ইসলাম। জাগতিক চাহিদা, লোভ-লালসা এবং নশ্বর জগতের ক্ষণস্থায়ী সাজসজ্জা ও সৌন্দর্যের অবান্তর মোহে এক শ্রেণীর মানুষ সর্বযুগেই তাদের কূটকৌশল ও ষড়যন্ত্রের জাল বিস্তার করে কল্যাণ ও মুক্তির আদর্শবাহী ইসলামকে ধরাপৃষ্ঠ থেকে বিলুপ্ত করতে চেষ্টা করেছেন।  

এর বিপরীতে নির্ভেজাল, চিরন্তন ও মহাসত্য ইসলামের নিশানবরদার আল্লাহর মদদপুষ্ট অন্য একটি দল, পার্থিব সকল স্বার্থ ত্যাগ করে জীবনের সর্বস্ব অকাতরে বিলীন করে, আল্লাহর জমিনে দ্বীন কায়েম করতে উৎসর্গিত ছিলেন। তাঁদের অদম্য স্পৃহা ও রক্ত নিংড়ানো শ্রমের অবদানে পৃথিবীর বুকে গড়ে উঠেছে ইসলাম ও ইসলামী ঐতিহ্যের ধারাবাহিকতা সংরক্ষণের অগণিত দুর্জয় দ্বীনি প্রতিষ্ঠান।  

এই সূত্রে, ১৯৯০ সালে তাবলীগ জামাতের বিশিষ্ট মুরব্বী, নারায়ণগঞ্জ আমলাপাড়া মাদরাসার মুহতামিম **হযরত মাওলানা হুসাইন আহমাদ (রহ)** এর দিক-নির্দেশনায়, **মোঃ বাদশা মিয়া সাহেব** এর দানকৃত বিস্তৃত ভূমির উপর ‘জামিয়াতুস সুন্নাহ’ প্রতিষ্ঠিত হয়।

---

## মাদরাসার নামকরণ
বিশ্ববিখ্যাত ইসলামী বিদ্যাপীঠ **দারুল উলুম দেওবন্দ** এর সিলসিলাভুক্ত প্রতিষ্ঠান।  
উপমহাদেশের প্রখ্যাত আলেম ও বুযুর্গদের পরামর্শে, মজলিসে দাওয়াতুল হক বাংলাদেশ-এর আমীরুল উমারা, ঢাকার ঐতিহ্যবাহী জামিয়া ইসলামিয়া দারুল উলুম মাদানিয়া যাত্রাবাড়ী-এর মুহতামিম **মুহিউদ সুন্নাহ হযরত মাওলানা মাহমূদুল হাসান** এর তত্ত্বাবধানে নামকরণ করা হয়।  
হযরতের পৃষ্ঠপোষকতা, দোয়া, পরামর্শ এবং আন্তরিকতায় জামিয়ার উন্নয়ন দ্রুত ছড়িয়ে পড়ে।

---

## জামিয়ার মুহতামিমগণ
- প্রথম মুহতামিম: **হযরত মাওলানা মুফতি আব্দুল আলীম (দা.বা.)**  
- ২০০৩ সালে এটি কওমী মাদরাসার সর্বোচ্চ পাঠ্যস্তর **দাওরায়ে হাদীস** এ উন্নীত হয়।  
- উপমহাদেশের প্রখ্যাত হাদীসবিশারদ **শায়খুল হাদীস আল্লামা আজিজুল হক রহ** বুখারী শরীফের বাংলা ব্যাখ্যা প্রদান করেন।  
- ২০০১ সালে মুহতামিম: **হযরত মাওলানা মুফতি হোসাইন আহমদ (রহ)**  
- ২০১৩ সালের ২১ মে জামিয়ার বৃহতামিম: **হযরতুল আল্লাম মাওলানা নেয়ামাতুল্লাহ আল-ফরিদী দা.বা।**  

---

## অর্জন
- ১৪৩১-৩২ হিজরীর বেফাক পরীক্ষায় জামিয়াতুস সুন্নাহ-এর ৫৬ জন ছাত্র **মেধা তালিকায় স্থান লাভ** করে।  
- জামিয়া বেফাকভুক্ত মাদরাসাসমূহের মধ্যে **১ম স্থান অধিকার** করে।  
- ২০১১-২০২৪ পর্যন্ত **শীর্ষস্থান বজায়**।  
- ২০২৪ সালে **৫১৫ জন ছাত্র মেধা তালিকায় স্থান** পেয়েছে। আলহামদুলিল্লাহ।
- ## জামিয়ার অবস্থান

জামিয়া ঢাকার অদূরে, ঢাকা-খুলনা মহাসড়কের অতি নিকটে, পদ্মা নদীর দক্ষিণপ্রান্তে, মাওয়া-শিবচর-মাদারীপুর সড়কে অবস্থিত।  

জামিয়ার প্রাঙ্গণে রয়েছে:  

- দুইশালদেহী সুরমা শিক্ষাতরুণ  
- সুবিশাল জামে মসজিদ  
- বিস্তৃত খেলার মাঠ  
- গভীর নলকূপের পর্যাপ্ত বিশুদ্ধ পানি  
- দক্ষিণকান্দি বাহাদুরপুরে ২০ একর জমির উপর বিশাল দেহে ঐতিহ্যবাহী জামিয়া  
- পাকা ঘাটবিশিষ্ট বিশাল পুকুর  
- জামিয়ার বাউন্ডারীভুক্ত মসৃণ রাস্তা  
- সবুজ গাছ-গাছালি শোভিত চিত্তাকর্ষক ও নয়নাভিরাম আবাসিক এলাকা  

প্রায় চার হাজার শিক্ষার্থী যোগ্য উত্তাদগণের সার্বক্ষণিক তত্ত্বাবধানে **২৪ ঘণ্টার নিযামুল আওকাত (রুটিন)** অনুসরণ করে শিক্ষা গ্রহণে নিয়োজিত রয়েছে।  

---

## জামিয়ার লক্ষ্য ও উদ্দেশ্য

- ইসলামের জ্ঞানসম্ভার, ঐতিহ্য, গুরুত্ব ও মূল্যবোধ পুনরুজ্জীবিত করা।  
- মুসলিম সমাজে আল্লাহ তাআলার একত্ববাদ, রিসালাত এবং যাবতীয় ইসলামী আকীদা ও ঈমানী চিন্তাধারার সঠিক বাস্তবায়ন।  
- ইসলামের আদর্শভিত্তিক জীবন গঠনের প্রেরণা সৃষ্টি করা।  
- ইসলামী জ্ঞান, নৈতিকতা ও শৃঙ্খলার মধ্যে শিক্ষার্থীকে গড়ে তোলা।  
- ইসলামী ভাবধারায় নিবেদিতপ্রাণ শক্তিশালী দাওয়াতী কাফেলা গঠন।  
- মহানবী সাল্লাল্লাহ আলাইহি ওয়াসাল্লাম-এর সুন্নাত ও আদর্শ অনুসরণ এবং আল্লাহর সন্তুষ্টি অর্জনের মাধ্যমে ইহলৌকিক ও পরলৌকিক শান্তি ও মুক্তি লাভ।